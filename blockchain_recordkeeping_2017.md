# Kort hva søknaden gjelder:
Tilegne kunnskap om den potensielle rollen blokkjede teknologi kan ha på
autentisitet og formidling av innhold fra kommunale arkiv.

# Sammendrag av prosjektet:
Vi ønsker å se på hvordan blokkjede teknologi kan brukes gjennom de forskjellige
delene av livsyklusen til Noark 5 baserte arkiv ved å ta i bruk en ny måte å
tenke Noark 5 på der vi lettere kan skille mellom struktur og innhold og hvordan
dette åpner for nye innovative måte å tenke arkiv på.

# Omtale av prosjektet:
Det ligger uante innovasjons potensiale for forvaltningen å ta i bruk blokkjede,
men hvordan er grenseoppgangen mellom arkivene og deres innhold, til blokkjede
teknologien?

I arkivmeldingen slåes det fast at arkivene sliter med å vise sitt
samfunnsrelevans gjennom å formidle innhold. Hovedproblemet med formidling av
informasjon fra de elektroniske arkivene er at det er veldig mye informasjon som
er unntatt offentlighet og mange arkivbaser vil ha en dårlig datakvalitet slik at
det er vanskelig å vite om man i det hele tatt kan publisere innhold fra de.

Hvis vi tar et steg bakover, ser vi at en arkivbase består av både struktur og
innhold. Med den systemsentrisk tilnærming til arkivering vi har i dag, ser vi
at struktur og innhold kombineres på en måte som er en hindrer til
formidling. Men hvis vi skiller mellom struktur og innhold og tillater oss å
publisere strukturen til arkivet, uten å publisere innhold så åpner vi for nye
innovative måter å tenke arkiv på.

Dette kan enkelt gjøres ved å bruke systemID feltet i Noark 5 som i
utgangspunktet er bare et intern mekanisme for å sikre arkivstrukturen.
Publisering av systemID attributtet kan gjøres uten at det medfører publisering
av personsensitiv eller annet taushetsbelagt informasjon. Hvis denne
informasjonen kombineres med blokkjede kan det ha positive effekter for arkivene
og hvordan deres innhold forvaltes og formidles i dag.

En utfordring med arkivene som diskuteres lite i dag er at tillit og kontroll er
sentralisert i systemet og det er ingen tredjeparts kontrollmekanismer. Et
konsekvens av dette er at selv om vi omtaler arkivet som folkets eiendom så er vi
langt fra den realiteten. Formidling av arkivstrukturen i en blokkjede etablerer
tillit og kontroll mekanismer ekstern til arkivsystemet og synliggjør arkivets
funksjon på en helt ny måte.

Kombinasjon av strukturell informasjon fra arkivet publisert i en blokkjede
åpner da for en del spørsmål som vi ønsker å søke svar på.

  ## 1.Hvordan kan blokkjede bli neste generasjons eInnsyn?

eInnsyn tilnærmingen i Norge er fortsatt basert på en gammeldags holdning når
det gjelder å formidle innhold. Forvaltningsorganer har ofte en "min data"
holdning og ønsker å ha full kontroll over hva som publiseres. Vi tror ikke de
egentlig har behov for å begrense formidling av struktur, bare innhold. Da
systemene i dag låser struktur og innhold sammen blir det naturlige begrensninger
i forhold til formidling.

Vi ønsker å utfordre eInnsyn konseptet ved å flytte en kopi av arkivstrukturen
til en blokkjede. Aktivitet i arkivkjernen publiseres til blokkjeden og
befolkning kan se at det dannes arkiv og til en hvis grad kan se nærmere på
aktiviteten.  Eierskap av arkivet flyttes et steg nærmere befolkningen.

Da aktivitet registreres i blokkjeden, kan det også oppføre seg som første ledd
i innsynsprosessen. Autentiseringsmetadata kan publiseres sammen med systemID
slik at innhold kan autentiseres uavhengig av forvaltningsorganet. Dette kan
være ressursbesparende for for forvaltningen.

En slik tilnærming vil også være en uavhengig kvalitetsikringsmekanisme for
arkivtjenesten i forvaltningsorganet. Ofte vil et arkivsystem hindre
arkivtjenesten fra å se realiteten i arkivet mens en kopi av arkivstrukturen i en
blokkjede vil åpne for nye måter å se og forstå arkivet sitt på. En naturlig
delspørsmål her er hvilken behov for nye verktøy blir aktuell for å bruke
blokkjede som innsyns og kvalitetsikrings verktøy for arkivene.

Dette åpner også for nye muligheter når det gjelder saksbehandling og sakspart
innsyn. En sakspart kan følge aktiviteten i saksgangen fra blokkjeden, uten at
de trenger tilgang til systemet. Dette vil også gjøre det lettere å søke innsyn
i andre dokumenter man kanskje ikke viste eksisterte.

 ## 2. Lettere kontroll og tilsynsarbeid

Det vil også lette tilsyns arbeidet til sentrale myndigheter. Hvis to
forvaltningsorganer har en forventet like stor aktivitet og arkivstørrelse så
kan en arkivstruktur publisert i en blokkjede rette oppmerksomhet rundt
manglende arkivdanning. Vi så tidligere i år i POD hvordan dokumenter var
registrert på en måte som hindret offentlighets kunnskap om dokumentenes
eksistens. Avhengig av hvor mye arkiv metadata som kan publiseres vil slike
situasjoner oppdages enklere.

  ## 3. Hvordan kan blokkjede brukes som uttrekk
En blokkjede vil også være nyttig i en tilfelle der arkivet er blitt korrumpert
og/eller tapt. Hvis hele arkivet skulle gå tapt, vil man allikevel ha noe
informasjon i blokkjedene som kanskje kan ha verdi i en tvistesak.  Hvis deler av
et uttrekk blir korrumpert kan blokkjeden være et verktøy for å gjenskape
arkivet. Det vil også være nyttig når uttrekk genereres. Et innkommende
uttrekk kan sjekkes opp mot blokkjeden til å avdekke eventuelle manglende eller
overflødig informasjon.

  ## 4.  Hvilken rolle kan blokkjede ha i arkivet
Hvis UUID brukes som systemID kan en unik identifikator følge alle arkivenheter
fra de blir skapt og gjennom dannings livssyklusen og langt inn i bevarings
livssyklusen. En slik tilnærming kan sikre autenisitet gjennom hele livssyklusen,
noe vi ikke er i stand til i dag. Bevaringsarkivet blir koblet til
danningsarkivet på en logisk riktig måte. Innhold og dokumenter kan autentiseres
via blokkjeden på hvilken som helst tidspunkt og hvis/når blokkjeden legges
ned kan det publiseres i statist tilstand av feks Riksarkivet sammen med
andre lands arkiver. Teknologien er langsiktig.

Forventet impact av prosjektet er økt kunnskap om rollen til blokkjede i en
arkivfaglig kontekst der en rapport vil beskrive grenseoppgangen mellom
blokkjede teknologien og Norske forvaltningsarkiv gjennom forskjellige deler
av livssyklusene. Undersøkende arbeid konkretiseres til en Noark 5 kontekst.

Vi har identifisert en del områder der vi mener blokkjede har relevans for
arkivene, både i dannings og bevarings fasene. Vi mener allikevel at disse
forslagene bør diskuteres i en mer formalisert kontekst og søker dermed midler
for å etablere et prosjekt som veldig konkret kan ta tak i disse spennende
spørsmålene.
